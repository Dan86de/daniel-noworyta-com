---
title: "Vercel AI SDK Tutorial"
summary: "Build any LLM app in TypeScript with Vercel's AI SDK. Learn streaming, structured outputs, tool calls and agents."
date: "06.04.2025"
author: "Daniel Noworyta"
authorAvatar: "/images/avatar_1.webp"
status: "published"
tags: ["Vercel AI SDK"]
type: "article"
---

{/* <GradientTitleMdx primaryColor="#f12711" secondaryColor="#f5af19" text="This is some test article" /> */}
 
Bardzo często słyszę rady różnych *guru produktywności* o tym, żeby robić to, co się kocha. Pewnie zdarzyło Ci się usłyszeć coś w stylu: "Rób to co kochasz i znajdź kogoś, kto za to zapłaci. Wtedy nigdy w życiu nie będziesz pracować" 

Mam z tym problem, bo tego typu podejście nie jest dla mnie prawidłowe. Aby "Rób to, co kochasz" zadziałało, potrzeba jednej bardzo ważnej rzeczy. Otóż musisz być wyjątkowo dobry w tym co chcesz robić. 

Uwielbiam grać w piłkę nożną, chociaż jestem w tym słaby. Nie jestem w stanie zrobić w tym sporcie kariery. To, że to kocham, nic mi nie daje, bo nie znajdzie się osoba chcąca mi za moje granie zapłacić.

Pasja bije na głowę **"Rób to co kochasz"**. Niestety tak wiele osób, nie buduje swojej kariery w branży IT na pasji. Nie zwracamy uwagi na to jak wyglądają nasze marzenia. Martwe marzenia nie są w stanie stworzyć warunków do powstania pasji.

## Dlaczego pasja jest tak ważna podczas samodzielnej nauki programowania?

Pasja bije na głowę „Rób to, co kochasz”, ponieważ daje napęd motywacji do czegoś wspanialszego niż Ty i jest czymś mniej specyficznym, bardziej ogólnym niż Twoje osobiste potrzeby.

Pasja usuwa cierpienie związane z pracą. Kiedy byłem na początku procesu zmiany branży na IT, uczyłem się przez długie godziny. Nie cierpiałem jednak z tego powodu. Wręcz sprawiało mi to przyjemność, ponieważ miałem cele i poruszałem się w ich kierunku. Podróż wzmacniała mnie i stawiała mi wyzwania. Często była nawet frajdą! Pałałem pasją – dzięki temu, co chciałem i miałem zamiar osiągnąć.

```javascript
backtick.fences('for blocks')
```

## Jak obudzić w sobie pasję podczas nauki?

Aby zmienić codzienne czynności w pasję i motywację, potrzebujesz powodów. Jakie są Twoje powody i dlaczego są na tyle mocne, że motywują Cię do działania?

Jeśli borykasz się z trudnościami w osiągnięciu motywacji, przywróć swoim marzeniom energię i wejdź na drogę, która może prowadzić do ich spełnienia. Martwe marzenia nie są w stanie stworzyć ścieżki dla pasji. Pasja rozpala Twoją wolę zrobienia tego, co niezbędne, co wykracza poza możliwości innych. 

Zauważyłem, że początkujący programiści, którzy mają pasję do programowania, uczą się w sposób odmienny od innych, aby żyć w odmienny sposób. 

Wolą poświęć cztery lata na ciężką pracę – w zamian za 40 lat pracy dającej satysfakcję i zadowolenie. 

Większość ludzi, niestety, poświęca 40 lat ciężkiej pracy, która nie przynosi zadowolenia i satysfakcji – w zamian za cztery tygodnie wolności lub tyle, na ile pozwala ich płatny urlop.

## Jak znaleźć w sobie pasję do nauki programowania?

Pasję wywołuje ekscytacja albo silne niezadowolenie. U mnie było to połączenie tych dwóch stanów.

Podekscytowany byłem możliwością zdalnej pracy z ludźmi, którzy codziennie starają się rozwiązywać konkretny problem i sprawiać, by czyjeś życie było łatwiejsze. Poza tym perspektywa posiadania supermocy rozwiązywania problemów przy pomocy kodu zawsze mnie ekscytowała.

Do tego odczuwałem silne niezadowolenie ze swojej dotychczasowej kariery. Nie lubiłem robić, tego co robiłem przez 10 pierwszych lat swojej zawodowej kariery i ciągle szukałem sposobów na to, by tego nie robić. Tak szczęśliwej i satysfakcjonującej kariery zbudować się nie da.

---

## Ciekawe linki

[Front End Handbook](https://frontendmasters.com/guides/front-end-handbook/2024/#3.1) - 📖  Rozbudowana roadmapa dla osób, które chcą wejść do branży jako od strony frontendowej.  

[React Native Galaxy](https://galaxies.dev/welcome) - 🎬  Fajne miejsce z darmowymi i płatnymi materiałami do nauki React Native.

## Ciekawy tool

[Jasnopis](https://jasnopis.pl/prosty-jezyk/) - 🧰  Fajny tool do sprawdzania swojej pisowni. Przydatne dla wszystkich, którzy chcą zacząć tworzyć treści pisane i się nimi dzielić.

**P.S.** Jeżeli masz jakieś pytania związane z nauką programowania odpisz na tego meila. Postaram się doprecyzować to, czego nie udało mi się ująć w tym wydaniu.



